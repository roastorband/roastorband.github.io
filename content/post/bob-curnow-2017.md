{
  "date": "2017-06-02T18:13:36",
  "draft": false,
  "title": "Prosjektkonsert: Bob Curnow"
}

<figure>
    <img src="/images/bob-curnow-2017.jpg" title="Røa Storband spiller Bob Curnow">
</figure>

<h1>Røa storband serverer:<br>Suite Seasonings</h1>

**Dato:** Fredag 9. juni 2017<br>
**Klokkeslett:** 19:00 - 22:00<br>
**Sted:** Sentralen, Øvre Slottsgate 3, Oslo

**Billetter:** <a href="https://roastorband.ticketco.no/roea_storband_presents_menu_suite_seasonings__meny_av_bob_curnow">roastorband.ticketco.no</a> (200 / 150 NOK)

**Facebook event:** <a href="https://www.facebook.com/events/1883361555277937">Røa Storband spiller Bob Curnow</a><br>

## Meny av Bob Curnow

En krydret opplevelse med hint av safran, cajenne og paprika, er det Røa storband byr på fredag 9. juni 2017 fra kl 1900 på Sentralen. Med en chef som Bob Curnow, ligger det an til en smakfull meny, og musikalsk sommelier Bjørn Husom har lovet å ha Riverdance på lur når storbandet inntar matsalen P1 i 4. etg. i Øvre Slottsgate 3.

Den amerikanske trombonisten og bandlederen Bob Curnow har bidratt med appetizere for band og storband over hele verden i mange år. Kjennere av Røa storband, kan minnes sterke opplevelser og smøremyke smakebiter fra tidligere menyer med fokus på Stan Kenton og Pat Metheny. Denne fredagen er det krydder og enkel matematikk som er tema, der det milde, kreative og fyldige i tur og orden fyller sansene, fra øyne til øre, i saus og salat, i sylskarp presisjon mot forførende sødme. Den nye vinen blir servert som tilbehør til den modne storbandkabaret, og alle Curnowske menyinnslag fremføres av det kortreiste Røa storband. Vel bekomme - bone appetit!
