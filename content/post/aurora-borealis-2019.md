{
  "date": "2019-11-26T04:15:40",
  "draft": false,
  "title": "aurora borealis 2019"
}

<figure>
    <img src="/images/aurora-borealis-2019.jpg" title="Røa Storband og Bjørn Husom presenter Peter Herbolzheimer">
</figure>

<h1>Aurora Borealis</h1>

<p>I skinn av Geir Lysnes nordlyshyllest, strekker Røa storband ut stjernekikkerten og inviterer deg til en desembernatt fylt av funklende, norske storbandskatter. Følg strømmen fra T-banen på Tøyen stasjon, og kom til SKATTEN Oslo i Hagegata 22-24 ved Tøyen torg, onsdag 4. desember kl. 2000.</p>

<p>Skattekammeret blir fylt av toner signert Helge Sunde, Geir Lysne, Arne Hiorth, Lars Erik Gudim, Jens Wendelboe med mange flere. Hvem husker vel ikke Wendelboes Suite to Bjørn? For anledningen tilegnet Røa storbands musikalske leder Bjørn Husom. La deg besnære når stjernestøv fra Oslo Groove Company funkler som «når ladde partikler fra sola kolliderer med atomer og molekyler i jordas atmosfære» (ref. Wikipedias nordlysbeskrivelse).</p>

<p>Røa storband lover atmosfære og store opplevelser for hjerte og sinn. SKATTEN Oslo tilbyr noe godt å bite i og leske strupen med for alle kveldens nordlysturister. Bestill og reserver billetter via bigband.roastorband@gmail.com eller kjøp i døren. Pris: Kr.  200/150 (studentpris). Dørene åpner kl. 1915, og Røa storband entrer scenen kl. 2000.</p> 

**Dato:** Onsdag 4. desember 2019<br>
**Klokkeslett:** 19:15 - 22:15<br>
**Sted:** Skatten Oslo, Hagegata 24, Oslo

**Billetter:** Kjøpes i døra til 200 NOK (150 NOK for honnør eller gyldig studentbevis) eller reserveres via bigband.roastorband@gmail.com

**Facebook event:** <a href="https://www.facebook.com/events/523325745167165/">Aurora Borealis</a><br>
